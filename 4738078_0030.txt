v, 8, 2.

Εἲ γὰρ δείξειε τοῖς ἐναντίοις τό τε πλῆθος καίτὴν δ’πλι-
σιν ἀναγκαίαν οὖσαν τῶν μεθ’ ἑαυτοῦ, οὐκ ἂν ἡγεῖτο μᾶλλον
περιγενέσθαι ἦ ἄνευ προόψεώς τε αὐτῶν καί μὴ ἀπὸ τοῦ ὄντος
καταφρόνησεως.

Inter ea quae a prioribus interpretibus prolata sunt illu-
strandae huius enuntiationis conamina sola meo 'iudicio Porti
et Baueri digna sunt quae in disceptationem veniant. Qui
quidem [sec. mai. Popp. ed.] sic universam sententiam consti-
tuerunt: „si numerum et armaturam suorum vilem hostibus
ostendisset [ideoque in contemptum eorum venisset] difficilius
se victorem fore sperabat quam si non conspectus esset neque
propter id quod esset (i. e. propter eam quae re vera sibi
esset, militum paucitatem et vilem armaturam) in [hostium qui
hac re animosiores futuri seu animos sumpturi essent] con-
temptionem venisset.“

Ad quam sententiam consequendam Heilmannus aut μὴ
part. propter antecedentem ἄνευ redundare, sicut interdum
supervacaneum esset, aut μή καταφρονήσεως verba ab ἄνευ
coniunctione seiuncta suppleto γενομένης participio per se ac-
cipienda esse putavit.

Quam tamen Heilmanni enodationem feliciter refutavit
Poppo neque μή part. hic redundare posse affirmans, quia
non cum infinitivo sed cum substantivo verbali ea coniuncta sit
neque γενομένης vel οἰῖσης genetivum suppleri, cum genetivus
absolutus sine eo constare nullo pacto possit: quo accedat,
ut προόψεως et καταφρονὴσεως subst. per τε-καί particulas
aptissime connexa sint. Similia recentiores peccarunt inter-
pretes modo ex hac modo ex illa parte periculosum locum
adgressi, mox intellegentes, e sola coniectandi ratione salu-

